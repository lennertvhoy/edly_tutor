<h2>Welke edities bestaan er van Windows Server?</h2>
<p>Interessant om te vermelden, los van welke editie er wordt gebruikt, is dat Windows Server 2019 dezelfde kernel gebruikt als Windows 10 versie 1809. Hierdoor is deze editie van Windows 10 eigenlijk de ideale client om te gebruiken in combinatie met Server 2019. Aangezien deze "Windows 10"-kernel wordt gebruikt, behoort Server 2019 ook tot de NT10-familie.</p>
<p>Net zoals er bij Windows 10 verschillende uitgaves zijn, bestaan er ook bij Windows Server 2019 en zijn versie-voorgangers en -opvolgers die door Microsoft werden ontwikkeld, meerdere edities die verschillen in doelpubliek en functionaliteiten. Een Windows Server 2019 voor bvb. een kleine KMO kan best eenvoudig in gebruik zijn terwijl die voor een grote bedrijfsomgeving toch meer functies en features vereist.</p>
<p>Microsoft heeft gekozen om 5 verschillende edities van zijn OS uit te brengen:</p>
<ul>
<li>Standard Edition <img src="https://cdn.talentlms.com/it1education/1639728261_different_editions.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2Mzk3MjgyNjFfZGlmZmVyZW50X2VkaXRpb25zLnBuZyIsIkNvbmRpdGlvbiI6eyJEYXRlTGVzc1RoYW4iOnsiQVdTOkVwb2NoVGltZSI6MTcxMTcxMzYwMH19fV19&amp;Signature=no5gswNzcPMhSVlyNXV72yZ89o%2FojXL25Byb1Yj8zS3lm5iWxI1UEzyVf5jlu6Lj7SfmllDix1X61v%2Fa8m9UKH3-JEiNa2Exp8pbf1O-vdDon34gLMqB3eshraGphyMqTHuSF%2FVk%2FMyOVajTG0ntrmWS3g0QyY2PrUpLl3k6dQYxxEntoxfkJQR%2FwlcTeggiNKm-y%2Fpvy%2FjjLI97w9L1qlwz4xH-JniRVbk0FZzIT5x8W0Ewqq3fMJhfHmLo9dASpByQKRFXuDkIBFV2gPzCKltuFjsvJSbTt-XFZAHfileLtOYqxLencltgW1Bo0RzkZ%2F6-YJS4QwTYosF2XW3EUQ__&amp;Key-Pair-Id=APKAJDCWVQTW4P3KI3XA" alt=""></li>
<li>Datacenter Edition</li>
<li>Windows Essentials 2019</li>
<li>Windows Hyper-V Server 2019</li>
<li>Windows Storage Server 2019</li>
</ul>
<p>Wat betreft systeemvereisten is er tussen de verschillende edities geen onderscheid. Alle edities vereisen een 64-bit systeem met een minimum CPU van 1,4 GHz en een schijfruimte van 32 GB of meer is nodig, behalve de Essentials edition die 160 GB aan disk space vraagt. Het geheugen dat nodig is om Server 2019 te draaien bedraagt minimum 512 MB met een maximum tot 4 TB. Als we de GUI-versie van Server 2019 willen draaien wordt wel een minimum van 2GB aan RAM-geheugen aangeraden om het systeem vlot te laten werken. Voor de Essentials edition betekent dit dus een minimum van 2GB aan RAM want dit is altijd een GUI-versie.</p>
<h2>Standard Edition</h2>
<p>Deze versie richt zich meer op kleine en middelgrote netwerken of bedrijven. Het bevat alle nodige functionaliteiten om een robuust systeem op te zetten. Het grote verschil met de Datacenter edition zit hem in het feit dat in deze editie maximum 2 virtuele machines gelicentieerd kunnen worden. Voor extra virtuele machines moeten extra licenties betaald worden. De storage replication is bij een Standard edition wel aanwezig maar beperkt tot 1 volume van maximaal 2 TB terwijl dit bij een Datacenter edition onbeperkt is qua aantal volumes en grootte van de volumes. Bovendien is de role "Network controller" niet beschikbaar in deze versie.</p>
<h2>Datacenter Edition</h2>
<p>Binnen deze editie van het OS zijn alle functies die in de Standard edition aanwezig zijn ook mogelijk met nog enkele extra rollen en features als surplus. Het grootste verschil met de Standard edition is dat we hier een onbeperkt aantal virtuele machines kunnen licentiëren ipv slechts 2. Daarnaast kunnen we hier onder andere ook meer Hyper-V VM's/containers aanmaken en is er de mogelijkheid tot shielded VM's en Storage Spaces Direct (in het onderdeel "Nieuwigheden" gaan we op al deze zaken iets dieper in).</p>
<h2>Windows Essentials 2019</h2>
<p>Deze uitgave van Server 2016 is speciaal ontwikkeld voor kleinere bedrijven (maximum 25 werknemers/50 devices) die een stabiele serveromgeving wensen zonder zwaar te moeten investeren in IT-materiaal en -kennis. Het is een all-in-one server zoals de populaire Small Business Server 2011 (SBS 2011), evenwel zonder Sharepoint (intranetwebsite - locatie arbeidscontract, registratie verlof, ...) of Exchange (mailserver van Microsoft), waarbij reeds enkele zaken automatisch geïnstalleerd en (deels) geconfigureerd zijn zodat het eenvoudiger in gebruik is. Functies zoals Active Directory, DNS en Remote Access zijn reeds ingesteld en kunnen direct gebruikt worden, wat ervoor zorgt dat bvb. het aanmaken van users en groepen heel eenvoudig is. Een nadeel van deze editie is dat er wel geen andere servers binnen het domein kunnen geplaatst worden, het is tenslotte een all-in-one server. Een voordeel is dan weer dat er geen CAL's (zie verder in het onderdeel "Licenties") nodig zijn voor bvb. RDS.</p>
<h2>Hyper-V en Storage Edition</h2>
<p>Naast deze 3 grote edities zijn er ook de 2 kleinere, iets onbekendere broertjes Hyper-V en Storage. De Hyper-V versie is bedoeld om de server enkel en alleen te gebruiken als een fysieke host, een omgeving waarop virtuele machines (guests) draaien. De fysieke server zelf heeft geen echte andere functie dan 'virtual machine hosting'. Deze versie heeft geen GUI en is gratis te verkrijgen. De Storage edition is dan weer gemaakt om de server te gebruiken als file server, zoals NAS-systemen. Deze versie is een OEM-versie en dus niet apart verkrijgbaar, maar wordt geleverd bij de aankoop van bepaalde storage servers (Buffalo, Thecus).</p>
<h2>Wat zijn de vernieuwingen in Server 2019?</h2>
<p><img src="https://cdn.talentlms.com/it1education/1638544322_change_is_possible.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2Mzg1NDQzMjJfY2hhbmdlX2lzX3Bvc3NpYmxlLnBuZyIsIkNvbmRpdGlvbiI6eyJEYXRlTGVzc1RoYW4iOnsiQVdTOkVwb2NoVGltZSI6MTcxMTcxMzYwMH19fV19&amp;Signature=kxTN4%2Fl5sixeFjruezMXTEQXfU%2FVUHvjgymHWMNK1oqOdy-MfP6bE9md85k4P29cwPBxMRONKdnjdBiUXGkY4FX2b3IylVAzYKPGDjIFADinlrLgxmunTd51kT4NDhIMzYKHNo5iiZu7mM7JU2sK7TfEzynM5EQM7OLvbe94eBrZ0aQBEPHEoLiMVOXCb765VerQgNcV24vamskOpqUe4ZcPNUBWIAts0C75GpPl-omxr9AYs9mRwlBLP4nEGkwJKQUl3avfHRXGoM%2FNnalpEv0n00Oxw06c9MWYuQiiLs-sCmuZamHbjGv28B5LRkh4hn012IGoS%2Fh%2Fmv52LiLQMw__&amp;Key-Pair-Id=APKAJDCWVQTW4P3KI3XA" alt=""></p>
<p>Net zoals elke vorige nieuwe versie van Windows Server zijn er heel wat nieuwe features en verbeteringen in deze versie Server 2019 aangebracht. De belangrijkste verandering die we als eerste moeten vermelden is dat er terug 'Desktop Experience' role aanwezig is in Windows Server 2019. Dit betekent dat we opnieuw, net zoals in Windows server 2012 (R2), kunnen switchen tussen de GUI-installatie met desktop en de Core-installatie. Dit was niet mogelijk in Windows Server 2016.</p>
<p>Enkele vernieuwingen/verbeteringen die zeker het vermelden waard zijn, zijn:</p>
<ul>
<li>Windows Admin Center</li>
<li>Shielded VM's</li>
<li>Microsoft Defender ATP</li>
<li>System Insights</li>
<li>Storage Spaces Direct (SDS)</li>
<li>Software Defined Networking (SDN)</li>
</ul>
<p>In de volgende onderdelen gaan we iets dieper in op elk van deze nieuwe/verbeterde features.</p>
<h2>Windows Admin Center</h2>
<p>Vanaf deze versie is het ook mogelijk om Windows Admin Center te gebruiken, al is dit misschien wel een verkeerde uitspraak. Aangezien Admin Center voorgesteld werd op 14 september 2017 was dit de eerste versie waarmee dit platform kon beheerd worden. Tegenwoordig kan Windows Admin Center geïnstalleerd worden op Windows 10 en alle versies vanaf Windows Server 2012. Het is een gratis, flexibel, lokaal geïmplementeerd en web-gebaseerd beheerplatform dat veelgebruikte tools op 1 plek samenbrengt. Het kan gebruikt worden voor het beheer van zowel GUI- als Core-servers.</p>
<p>In Windows Server 2022 gaan we dit Admin Center van naderbij bekijken en ook eens configureren. Voor nu is het belangrijk dat we weten dat het bestaat en een web-based beheerplatform is.</p>
<h2>Shielded VM's</h2>
<p>Binnen Hyper-V zijn ook een aantal structurele verbeteringen aangebracht. Zo is het vanaf nu mogelijk om afgeschermde (geëncrypteerde) virtuele machines, de zgn. "shielded VM's", ook voor Linux (Ubuntu, Red Hat Enterprise Linux en SUSE Linux Enterprise Server) te gebruiken. Hierdoor worden 'mixed-OS'-omgevingen beter ondersteund.</p>
<p><img src="https://cdn.talentlms.com/it1education/1628075564_shielded_VM.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MjgwNzU1NjRfc2hpZWxkZWRfVk0ucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&amp;Signature=LNk4pdUOeP2KaEyG2MrgdLRpncQ1y26E9hTp31D-c6oh3wMQkAmv9Sklg5bGLnVkhKNh95vC6%2FFhdkFdfiMTRdgswExP-BJqsiIHKNkHj33BZet1DX3sVMPdk57WQK1VHDUgFZ0P-qt1V2f%2FwaMeW8Ajys9q%2F-PGZtVxk47DZwac5vvSR2nTMJKj968uhXOfTr-tTL9fc3YdJpg3blaQhgHDOhOkj7yA7UjJlZEnvsgnef6UMudXXJKzI5nbkhBJiDQlhx%2FzDLNn4YSVofDe6u0j-sUuIlsZs%2FCT2N%2FnPz3NcOgH27iRudgbiFqbyCf38PDJCsQuXhpNeuW7Stw__&amp;Key-Pair-Id=APKAJDCWVQTW4P3KI3XA"></p>
<table>
<thead>
<tr>
<th></th>
</tr>
</thead>
<tbody>
<tr>
<td><img src="https://cdn.talentlms.com/it1education/1630855165_suru_uitroepteken.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzA4NTUxNjVfc3VydV91aXRyb2VwdGVrZW4ucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&amp;Signature=b-WNQphMHyki2XyPcfAbvPpYBkm-3VKgeH%2F%2FeP3fi55uXCYztdIK5sjdBxTwzrdysDb7f6mpMgWtfxDtBX3JlZKNDzGaR4K7ZCH1yPPtD2Ev9qAO29FlTuywYUoNtE-eKFeuQdQyN%2FL5RLMiFFzkXmfCSi8Zdcqq%2FETvVRVPlUeIdV-EdE9IOVFcudP9aV-epKxQmFlfnsJACFt%2Ft1byNQBEpG2hdh3LKuEgUjFwv60cu3gpFrsFGQPeW99ab290q50O7AOvOAHidgdQkZvSCkTEnldeAUd8ComZ5uH3ehaDO-yy5pt%2FsYcs2rZrYIr%2FlhKnvzV-WbDJj13M7yNA__&amp;Key-Pair-Id=APKAJDCWVQTW4P3KI3XA" alt="">Nog een leuke toevoeging wat betreft de Host Guardian Service is de zgn. "Fallback HGS" en de "Offline Modus". Met Fallback HGS kunnen we een tweede set URL's voor Hyper-V configureren om te proberen of deze de primaire HGS-server niet kan bereiken. In de offline modus kunnen we doorgaan met het opstarten van onze afgeschermde VM's, zelfs als HGS niet kan worden bereikt, zolang de VM éénmaal succesvol is gestart en de beveiligingsconfiguratie van de host niet is gewijzigd.</td>
</tr>
</tbody>
</table>
<h2>Microsoft Defender ATP</h2>
<p>Nu we het toch over veiligheid hebben moeten we zeker ook de toevoeging van Microsoft Defender ATP (= Advanced Threat Protection) vermelden. Het is de aanvulling van verschillende beveiligingsmechanismen op Defender om clients en servers te beschermen. Het detecteert en herstelt automatisch geavanceerde aanvallen. Het onderzoekt de reikwijdte en potentiële impact van elke bedreiging en levert rapporten over de verschillende bedreigingen voor de machines van de organisatie, zodat we de bedreigingen snel en eenvoudig kunnen beperken en verwijderen met behulp van geavanceerde tools en automatisering.</p>
<h2>System Insights</h2>
<p>System Insights is een monitoringsfunctie die beschikbaar is in Windows Server 2019 en die lokale voorspellende analysemogelijkheden biedt aan Windows Server. Deze voorspellende mogelijkheden, elk ondersteund door een 'machine learning'-model, analyseren lokaal Windows Server-systeemgegevens, zoals prestatiemeteritems en gebeurtenissen, waardoor inzicht wordt verkregen in de werking van de servers en we de operationele kosten kunnen verlagen die gepaard gaan met het reactief beheren van problemen in onze Windows.</p>
<h2>Storage Spaces Direct</h2>
<p>Storage Spaces Direct is dan weer een feature die enkel in de Datacenter edition van Server 2019 terug te vinden is. Dit zorgt er eigenlijk voor dat fysieke storage van verschillende servers in 1 grote "storage pool" wordt ondergebracht. Van hieruit worden dan verschillende volumes (virtual disks) aangemaakt die op hun beurt dan weer beschikbaar kunnen worden gemaakt aan de server naar keuze. Het is dus niet zo dat de data op een bepaalde fysieke disk steeds aangeboden wordt aan de fysieke server waarmee deze is verbonden. De mogelijkheden binnen Windows Server 2019 zijn uitgebreid tegenover die van Windows Server 2016, onder andere op gebied van resiliency en fault tolerance.</p>
<h2>Software Defined Networking</h2>
<p>Tot slot is er nog SDN (= Software Defined Networking). Dit zorgt er eigenlijk voor dat bovenop het fysieke netwerk van een omgeving een netwerkvirtualisatielaag wordt gecreëerd waardoor het beheer van de fysieke toestellen gecentraliseerd kan gebeuren via de virtuele netwerklaag. Dit maakt het beheer van het netwerk een stuk eenvoudiger.</p>
<table>
<thead>
<tr>
<th></th>
</tr>
</thead>
<tbody>
<tr>
<td>Fysieke routers en switches werken op basis van 2 functies, de "Data Plane" en de "Control Plane". Data Plane gaat over het doorsturen van pakketjes naar de juiste bestemmeling. Control Plane zorgt ervoor dat de toestellen de juiste keuzes maken in het doorsturen van die pakketjes op basis van de instellingen die zijn geconfigureerd op het toestel. Dit gebeurt bij fysieke toestellen a.d.h.v. 'routing tables' op elk van deze toestellen. De Control Plane berekent deze routing tables. Bij conventionele (fysieke) netwerken bevinden beide zich op de routers/switches.<br><br><img src="https://cdn.talentlms.com/it1education/1638642587_SDN.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2Mzg2NDI1ODdfU0ROLnBuZyIsIkNvbmRpdGlvbiI6eyJEYXRlTGVzc1RoYW4iOnsiQVdTOkVwb2NoVGltZSI6MTcxMTcxMzYwMH19fV19&amp;Signature=kOct4vHgcRGBl3thcvZBwchB-vwq2jfYbvK4cky07gq56v9DGwWWZEDjguMYr0rQmZCnyGZe4mxp-kDpgq9oSIpFDwth-7QLEft1YsmasMnvM%2FPcfgxCS7jGRXj3GVbtITZa%2FxsHmWj87JXzvRP2EKUdPb6G1ds5qUHspgS6tjEyWzgnKgn3bPrCDUhLQzPaKlA9fz88pYZYRcHBRCnNZEwFGrDRtcV07TTh%2Fww8MKaIIyYgk%2FTCOTi867zfxPnexYpnx1lomS7-wPACC3Qe1g2MLNIIv6InfE2VcCwOpdG3d5hHuRWxez21ghACfXFMksjKtSjCXb4ODTSUhI3iTw__&amp;Key-Pair-Id=APKAJDCWVQTW4P3KI3XA"><br><br>Wat SDN doet is de Control Plane en de Data Plane scheiden binnen een virtueel netwerk. De Control Plane op het fysieke toestel is niet langer nodig <img src="https://cdn.talentlms.com/it1education/1630855165_suru_uitroepteken.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzA4NTUxNjVfc3VydV91aXRyb2VwdGVrZW4ucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&amp;Signature=b-WNQphMHyki2XyPcfAbvPpYBkm-3VKgeH%2F%2FeP3fi55uXCYztdIK5sjdBxTwzrdysDb7f6mpMgWtfxDtBX3JlZKNDzGaR4K7ZCH1yPPtD2Ev9qAO29FlTuywYUoNtE-eKFeuQdQyN%2FL5RLMiFFzkXmfCSi8Zdcqq%2FETvVRVPlUeIdV-EdE9IOVFcudP9aV-epKxQmFlfnsJACFt%2Ft1byNQBEpG2hdh3LKuEgUjFwv60cu3gpFrsFGQPeW99ab290q50O7AOvOAHidgdQkZvSCkTEnldeAUd8ComZ5uH3ehaDO-yy5pt%2FsYcs2rZrYIr%2FlhKnvzV-WbDJj13M7yNA__&amp;Key-Pair-Id=APKAJDCWVQTW4P3KI3XA">of gebruikt. In plaats daarvan wordt een centrale logische controller (= Network Controller) uitgevoerd in het virtuele netwerk en van daaruit worden alle fysieke toestellen netwerkwijd gecontroleerd en gestuurd. Elk van de fysieke toestellen wordt op zijn beurt voorgesteld door een 'SDN switch' binnen het virtuele netwerk en deze zijn dan de Data Plane van die fysieke toestellen. De Network Controller communiceert hiermee om zo het netwerkverkeer te sturen.</td>
</tr>
</tbody>
</table>
<h2>Desktop met GUI</h2>
<p>Los van het feit of er nu gekozen wordt voor een Standard dan wel Datacenter edition, zijn er 2 soorten <img src="https://cdn.talentlms.com/it1education/1628835170_Gui_server.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2Mjg4MzUxNzBfR3VpX3NlcnZlci5wbmciLCJDb25kaXRpb24iOnsiRGF0ZUxlc3NUaGFuIjp7IkFXUzpFcG9jaFRpbWUiOjE3MTE3MTM2MDB9fX1dfQ__&amp;Signature=U4EhQqfqcVmvRRKfAnB%2FgLAAaMn%2F-kP1XhAYGLXfOyS87vmCyXX%2F-2nyyV6b2-Gn1StMwzyEdqAAyuPuJL3Q2WctbxkWCa7XpBvGx7vQxUe2m0dWw2OzCra4NsQGilpgPuDtOWjJ4u%2FFTVJTKCAhnn48q2khxCDTY8XEquDf6hnLCEnyK9R7jmlz0l2ZLo2ZeN5-CeJGZ1GGEABUbBl1p2sBLlhCAqHhNMoUGA3Ow6Ykm1GDZg7ujpWx%2FeBwJvDJzGTz6-4ddRFmT5MphljfEwElXc42tSvtaY8Tei448WTa6m65-WWzO4GnOhPTY1M9niPKz%2Fq0%2FAOu3B1oSJgPHQ__&amp;Key-Pair-Id=APKAJDCWVQTW4P3KI3XA">installaties die we kunnen uitvoeren. We kunnen bepalen of we een desktop willen hebben voor onze Server 2019 of niet. De GUI-versie van Server 2019 wordt de "full installation" genoemd, het bevat dan ook alle role services en features die Server 2019 te bieden heeft. Het is iets makkelijker werken in de grafische omgeving - de meeste mensen zijn het gewoon om in een grafische omgeving te werken - en toch wordt in vele gevallen geopteerd voor de Core-versie. Het is nl. een extra laag die moet beveiligd worden en aanvallen worden frequenter gedaan op een Server GUI dan op een Server Core.</p>
<h2>CMD-line interface</h2>
<p>De Server Core installatie is degene die door Microsoft zelf wordt aangeraden om te installeren. Deze heeft naast het voordeel van minder security issues door de kleinere footprint ook het grote voordeel dat er veel minder updates en dus soms ook bijhorende reboots nodig zijn om de Server 2019 Core up-to-date te houden. Hier is geen GUI aanwezig, maar enkel een CMD-venster. Toch zijn bepaalde onderdelen zoals registry en bepaalde control panel applets (datum, tijd, taal) nog steeds voorzien van een grafische <img src="https://cdn.talentlms.com/it1education/1628835386_Core_server.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2Mjg4MzUzODZfQ29yZV9zZXJ2ZXIucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&amp;Signature=A9kgdSExuexs8ysVpLMO7dJZOixy6z4LBL1yzmXg6RkDLvFGCQnG6nXnQtG9yFlR0MKeEFiBcQ5i40OQD3qR-SvEVgxcNKLWmkDczb4G2CblTKwUeXdqaWyFzJVm1uWbNXNlORHcVbFl4%2FswubFym77S5Mr9vDGJslea8EUEwnFrMGYN2cT9j2nbJ-0V%2F8yzj4S2bZqt6p9OqfxaU8TG8tAYs80kfnW%2Fx3H55r0xPHQjrN2ekSkmb5Bzdb00nV8DH9s3rcwg3rNpHwDfv4BFBXxcP8eXOXflN7R3S7os24ErqBI1L4ktMPg2zMkKl7rckSok5sWP%2FCevOP3Nngq-MMiqWgKRg3W-sP%2FPYCcz%2FuH70RisMgHw__&amp;Key-Pair-Id=APKAJDCWVQTW4P3KI3XA">interface. Ook is er de mogelijkheid om sommige grafische tools te installeren en uit te voeren. Wireshark, een tool om het netwerk te monitoren, is hier een goed voorbeeld van.</p>
<p>Aan de andere kant moet er wel bij vermeld worden dat niet alle rollen of role services op een Server Core geïnstalleerd kunnen worden. Degene die een grafische output vragen kunnen dus niet geïnstalleerd worden op een Core server. Een voor de hand liggende rol die hiervan het bewijs is, is misschien toch wel de Remote Desktop Service of RDS (bij thuiswerk bvb. verbinden naar desktop op het werk), die enkel op de GUI-versie volledig ingesteld kan worden. Gewone gebruikers laten verbinden naar een CMD-line interface is weinig zinvol, niet?</p>
<h2>Cores of CPU?</h2>
<p>Microsoft gebruikte tot en met server 2012 R2 steeds een licentiemodel dat gebaseerd was op processoren. Ook bij Server 2019, net zoals bij Server 2016, kiest het bedrijf voor core-gebaseerde licenties voor de Standard en Datacenter edition. Dit betekent dat het aantal processorcores belangrijk is, niet meer hoeveel fysieke CPU's er aanwezig zijn. Bij de Windows Essentials 2019 en andere edities van Server 2019 wordt wel het CPU-based model aangehouden. Met deze ingreep wil Microsoft de wrijving tussen verschillende licentiemodellen en ook de vindingrijkheid van bedrijven om alsnog te besparen op het aantal licenties wat wegnemen.</p>
<p>Wat betreft het aantal licenties dat aangeschaft moet worden zijn er wel minima ingesteld door Microsoft. Zo moeten we steeds minimum 8 cores per fysieke CPU of 16 cores per server (dus eigenlijk 2 fysieke CPU's) licentiëren, ook als er minder hardware <img src="https://cdn.talentlms.com/it1education/1628149397_core-based%20licensing.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MjgxNDkzOTdfY29yZS1iYXNlZCUyMGxpY2Vuc2luZy5wbmciLCJDb25kaXRpb24iOnsiRGF0ZUxlc3NUaGFuIjp7IkFXUzpFcG9jaFRpbWUiOjE3MTE3MTM2MDB9fX1dfQ__&amp;Signature=TB7cODS7eYmG7cLb8flmijDNKGWnfbAYJbvU5UcDLE-e7EALh5v8YX4fbsb0j5Od3Oe-W3r-EaS27pI8WkjvxoHxSw2%2FDWHbO%2F-lBuz8h%2FOt9DZSwlahHWF-VRvcY%2FXztfZIzVrgNMM2XwSlquXofwT464VfcbXUpug2F1QW49DMrx64H8ckeKTYMP%2FDQ6-IgY79sfIaO1yUX9AMc0g4Zl5ltOus57HGnejNFFKtUJZmHlbTVk5kmsccYhLqZ9ON5M1GClHtm9QzbOoTykpmRggxBgB9GkTg3HJ5nAsv8lq%2FdemZRNnK6JFW%2FModnqTHRkLNXTru0c1GaQ__&amp;Key-Pair-Id=APKAJDCWVQTW4P3KI3XA">aanwezig is in de server. Het absolute minimum is dus 8 packs van 2 cores om 1 fysieke server met een single of dual CPU licentiegewijs in orde te krijgen. Bevat de CPU meer dan 16 cores dan is het mogelijk om extra licenties te nemen die worden verkocht per packs van 2 cores, of om kosten te besparen kunnen deze eventueel ook gebundeld worden in een pack van 16 cores. Bij een server met een quad CPU is het absolute minimum 32 cores, dus terug 8 cores per CPU, maar wel 32 cores per server.</p>
<blockquote>
<p>Hier zien we het aantal packs dat moet aangeschaft worden.</p>
</blockquote>
<p>Calculator voor aantal licenties vind je <a href="https://techlibrary.hpe.com/us/en/enterprise/servers/licensing/index.aspx#.W_aWc-LvJPY">hier</a>.</p>
<p>Fysiek en Virtueel</p>
<p>Niet enkel de fysieke server dient van een licentie voorzien te worden als er op deze server ook wordt gebruikgemaakt van virtuele machines, maar ook elk van deze virtuele servers moet dan een licentie krijgen. Hier spreekt men dan respectievelijk over POSE (= Physical Operating System Environment) voor de fysieke server en VOSE (= Virtual Operating System Environment) voor de virtuele servers. In deze fase wordt het belangrijk om de juiste keuze te maken tussen ofwel een Standard dan wel een Datacenter edition. Er is nl. een groot verschil tussen deze 2 edities in het aantal virtuele machines dat ondersteund wordt. Wanneer gekozen wordt voor de Standard edition, dan beschikken we over 1 POSE en 2 VOSE. Er worden dus 2 virtuele machines ondersteund. Bij de Datacenter edition hebben we 1 POSE en onbeperkt VOSE, wat dus inhoudt dat we een ongelimiteerd aantal VM's mogen aanmaken met deze licentie. Even 2 tabellen om het verschil in benodigde licenties tussen de 2 edities iets overzichtelijker te maken.</p>
<ul>
<li>Standard edition</li>
</ul>
<p><img src="https://cdn.talentlms.com/it1education/1628148095_licenties_standard.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MjgxNDgwOTVfbGljZW50aWVzX3N0YW5kYXJkLnBuZyIsIkNvbmRpdGlvbiI6eyJEYXRlTGVzc1RoYW4iOnsiQVdTOkVwb2NoVGltZSI6MTcxMTcxMzYwMH19fV19&amp;Signature=YEjxlSPjjE5mHZLKdCGRDT9RbiV0CXFICLnmrwwK2n2J%2FYjNV4TUq9ubCB7lWN3AjChBgwUOKCl7-Ew3-7J2y0azsu4JNOK%2FdmccVVjCntegWVSEV4U-NXLFe7iBKipOUpM4H4V5D0eXENbXlC5TFs6CyqeTIFDOyj800wisl%2F0O8NyB9223biKK7XtOuN-7KmPMQ9%2Fv%2FZ%2F1FA4DwRMVqEB4GIxUalDb9mH3IDejlf7uQUnizi1Zxp78qGkIdQtSeaVVwnuxnA6GAf8Q2kqQmJCJUnZ4OW073H6u-Nc9ogqqMqzfHC4cKV9C6R4qTQiv3qTnNQvi%2FlU7GGhhVe-A5Q__&amp;Key-Pair-Id=APKAJDCWVQTW4P3KI3XA" alt=""></li>
<li>Datacenter edition</li>
</ul>
<p><img src="https://cdn.talentlms.com/it1education/1628148110_licenties_datacenter.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MjgxNDgxMTBfbGljZW50aWVzX2RhdGljZW50ZXIucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&amp;Signature=WBG7CkK2qFpc00pSC3d%2FgqxS4HGxsEweOzyEWX5%2FzQE3tyxr8YwHvjlEAeAAdv-yoZn4pANQAxPyP9-FXsJAYRF0Rd4NomDl9K9%2FEDm3QMeLxenrXpPdHId4mh24-%2FR7RBx69s9SY%2FGvuWfwIk8Qs2Eku8nbfJtvN4%2FG5eeX8ARNJaE9dy8qahpbx0ZccVKPghlsahI1QLXDe1OQ93%2F1HRalIqdm8sWPBv3zWMhZRPP5PHQXTYkfJXMbA1uQFt1qRnM99j0sEzhJwmdHAQIHOsZS5MnJR0xCiUx42feOwLae6KiFCLZ%2FmVKmKQZhh6ZLqLorPWB-KfEQj%2FGjffSbgA__&amp;Key-Pair-Id=APKAJDCWVQTW4P3KI3XA" alt=""></p>
<p>Wat te kiezen? <a href="https://www.mirazon.com/windows-server-2016-licensing-pricing-issues/#:~:text=Windows%20Server%202016%20Standard%20License%2C%20Two-Core%20Pack%3A%20%24111.00,amount%20you%20are%20going%20to%20spend%20is%20this%3A">Standard of Datacenter</a></p>
<h2>CAL</h2>
<p><img src="https://cdn.talentlms.com/it1education/1628151461_CAL_suites.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MjgxNTE0NjFfQ0FMX3N1aXRlcy5wbmciLCJDb25kaXRpb24iOnsiRGF0ZUxlc3NUaGFuIjp7IkFXUzpFcG9jaFRpbWUiOjE3MTE3MTM2MDB9fX1dfQ__&amp;Signature=bfNNhhEYY8L%2F-hU1Z%2FtN1snsv-2p3aranncBA7zAXQMHpZxYN7hvzKrd7cmPDrOXpEA8J52y29O1hsH7dBfBA0Nn92N%2FkguoDYD87ICkMq0ZhhCGmNCvri2oWoE3D1EF5yBA-hP5WKT6CCgNoG3YgZK2w53WIqUNHOQ6WPeS9Lm7pkDQVV3KhVEN34-jx3GSodcx4mLXF-4XQzoDEYOBL1ztVZ%2FpvCJDc0Og1rEtNWI0x8CCpdGzP%2FoP56OnISxri6CnjnJ943u1qy1inrv%2FRmNT7ynUtk57kxSok5sWP%2FCevOP3Nngq-MMiqWgKRg3W-sP%2FPYCcz%2FuH70RisMgHw__&amp;Key-Pair-Id=APKAJDCWVQTW4P3KI3XA">Het licentiemodel voor Windows Server 2019 omvat zowel Core- als Client Access Licenses (CAL's). Elke gebruiker en/of apparaat dat toegang heeft tot een gelicentieerde Windows Server is verplicht dergelijke CAL te hebben. Deze geeft de gebruiker of het apparaat dan het recht op toegang tot de services van de server. Welk soort CAL precies nodig is, is productafhankelijk. Zo zijn er onder meer CAL's voor Windows Server, RDS, Exchange, ... Indien er meerdere CAL's vereist zijn voor een gebruiker of apparaat, kunnen deze eventueel ook gebundeld worden in zgn. "CAL Suites". Er zijn 2 types, nl. Microsoft Core CAL Suite en Microsoft Enterprise CAL Suite.</p>
<p>Meer uitleg kan je <a href="https://www.microsoft.com/en-us/licensing/product-licensing/client-access-license">hier</a> vinden.</p>
<h2>Server roles, role services en features</h2>
<p>Als we een Server-editie van Windows installeren en we gebruiken geen enkele van de rollen die mogelijk zijn, dan hebben we eigenlijk gewoon een heel dure desktop of workstation staan. Een Serverlicentie is een stuk duurder en we hadden dan beter een gewone "Windows 10"-licentie aangeschaft. Het praktische van Windows Server is dat we een rol, een taak kunnen toewijzen, we kennen een bepaalde totaalfunctie toe aan die server. Zo kunnen we bvb. bepalen dat een server verantwoordelijk is voor het uitrollen van de updates of het uitdelen van IP-configuraties binnen het netwerk.</p>
<table>
<thead>
<tr>
<th></th>
</tr>
</thead>
<tbody>
<tr>
<td>Een role service is één onderdeel van een bepaalde server role. Het vervult een bepaalde functie van die rol terwijl een andere service role dan weer verantwoordelijk is voor een ander onderdeel van de totaalfunctie die die rol heeft. We <img src="https://cdn.talentlms.com/it1education/1630855165_suru_uitroepteken.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzA4NTUxNjVfc3VydV91aXRyb2VwdGVrZW4ucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&amp;Signature=b-WNQphMHyki2XyPcfAbvPpYBkm-3VKgeH%2F%2FeP3fi55uXCYztdIK5sjdBxTwzrdysDb7f6mpMgWtfxDtBX3JlZKNDzGaR4K7ZCH1yPPtD2Ev9qAO29FlTuywYUoNtE-eKFeuQdQyN%2FL5RLMiFFzkXmfCSi8Zdcqq%2FETvVRVPlUeIdV-EdE9IOVFcudP9aV-epKxQmFlfnsJACFt%2Ft1byNQBEpG2hdh3LKuEgUjFwv60cu3gpFrsFGQPeW99ab290q50O7AOvOAHidgdQkZvSCkTEnldeAUd8ComZ5uH3ehaDO-yy5pt%2FsYcs2rZrYIr%2FlhKnvzV-WbDJj13M7yNA__&amp;Key-Pair-Id=APKAJDCWVQTW4P3KI3XA">kunnen dus stellen dat een server role een verzameling is van role services. Tussen die services kunnen bepaalde afhankelijkheden (dependencies) zijn, d.w.z. dat een role service een andere nodig heeft om goed te kunnen functioneren. We moeten deze niet manueel selecteren, dit wordt automatisch voor ons gedaan als we een bepaalde rol willen installeren. We kunnen dat echter wel doen om zo heel precieze deelfuncties toe te wijzen aan een server role en op die manier services die we niet nodig hebben niet onnodig te installeren.</td>
</tr>
</tbody>
</table>
<p><img src="https://cdn.talentlms.com/it1education/1628836082_features.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2Mjg4MzYwODJfZmVhdHVyZXMucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&amp;Signature=LpGF2wUziTJjBpmrvSj67xfz4q2IY03-s4h0S3-pOQypbtsCVjRjrWPxnE3X%2FgwlbYfhV7pCZERVxBy4g4KpE94%2FlPmyixLkN%2FeGX%2FjLI5aSOQ32LZlD8i%2FQFqYLezC7I1y3e6p51Hb69PTsnRjVJra-g7km7uJwpl7DGri6YrwNMM2XwSlquXofwT464VfcbXUpug2F1QW49DMrx64H8ckeKTYMP%2FDQ6-IgY79sfIaO1yUX9AMc0g4Zl5ltOus57HGnejNFFKtUJZmHlbTVk5kmsccYhLqZ9ON5M1GClHtm9QzbOoTykpmRggxBgB9GkTg3HJ5nAsv8lq%2FdemZRNnK6JFW%2FModnqTHRkLNXTru0c1GaQ__&amp;Key-Pair-Id=APKAJDCWVQTW4P3KI3XA">Features leveren dan weer aanvullende functies op een server en ondersteunen vaak server roles en role services voor betere samenwerking en beheertools, wat uiteindelijk een betere performance oplevert. Deze worden ook vaak (semi-)automatisch mee geïnstalleerd als we een bepaalde rol installeren op de server. Als we bvb. de role service "Print Server" installeren zien we dat de feature "Print and Document Services Tools" automatisch wordt geïnstalleerd om zo via de console "Print Management" makkelijk de printomgeving te kunnen beheren en inrichten. De combinatie van server roles, role services en features is er om het beheer voor ons inzichtelijker te maken.</p>
<p>Het is perfect mogelijk om verschillende rollen samen te combineren op 1 server, maar we gaan zeker NOOIT alle roles op één en dezelfde server installeren. De reden hiervoor is dat de belasting van de server te groot zou zijn. We kunnen dus beter doordacht kiezen voor een mooie en goede spreiding van de rollen over meerdere servers. Voor deze zgn. ideale configuraties zijn er wel "best-practice"-guides te vinden die we kunnen raadplegen.</p>
<h2>Hoe roles/features installeren?</h2>
<p>Om een bepaalde functie, bvb. DNS, toe te wijzen aan een server moeten we in dit geval de "DNS role" installeren op die server. Dit gebeurt uiteraard verschillend op een GUI-versie en op een Core-versie. Als we beschikken over een Desktop-edition, dan moeten we die rol(len) installeren via de Server Manager door in het menu 'Manage' te kiezen voor "Add roles and features". Er wordt dan een nieuwe wizard geopend waardoor we die rol kunnen installeren op de server. Aan de linkerzijde hebben we een overzicht van reeds aanwezige rollen op die server.</p>
<p><img src="https://cdn.talentlms.com/it1education/1628601693_server_manager_add_roles.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2Mjg2MDE2OTNfc2VydmVyX21hbmFnZXJfYWRkX3JvbGVzLnBuZyIsIkNvbmRpdGlvbiI6eyJEYXRlTGVzc1RoYW4iOnsiQVdTOkVwb2NoVGltZSI6MTcxMTcxMzYwMH19fV19&amp;Signature=VyBrgl1BQ8yUI2ljSuqkKkhod1E%2F%2FxvMMbny52ZU2ofqKv1%2FZL2uPfVYaR9Bz27euYLcDcIYmzR-MlQTsUzflWRQ0993U5HWeOtzSv3atJcQMSBAFiRPOMlc6Ywi7VURz1U0em-ON0n7FK%2Fyiz5ekNexhYC8TPwEYmsRmeCytrCtAc8D6ZoxMPYISCHcLhEr4cis59MF3I-t8-WHF7ayWh9j2%2F0IXbi5CxwoOZoOgcouAbnIu%2FoVpKCivHRBSdGMLfNXKW4nRQgAgTMmvTH%2F1xape3kYh8gbArXtJRw3HJ5nAsv8lq%2FdemZRNnK6JFW%2FModnqTHRkLNXTru0c1GaQ__&amp;Key-Pair-Id=APKAJDCWVQTW4P3KI3XA"></p>
<p>Bij een Core-edition dient er gewerkt te worden met Powershell. Via het CMD-Let "Install-WindowsFeature &lt;name of the role&gt;" installeren we een role op een server en door "Get-WindowsFeature" in te typen in Powershell krijgen we een oplijsting van alle Windows roles. Als we de geïnstalleerde rollen willen opvragen gebruiken we het volgende CMD-Let:</p>
<pre><code>Get-WindowsFeature | Where-Object {$_.InstallState -eq "Installed"}
</code></pre>
<p><img src="https://cdn.talentlms.com/it1education/1628602898_server_core_roles.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2Mjg2MDI4OThfc2VydmVyX2NvcmVfcm9sZXMucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&amp;Signature=KKhz0suaF4kHD%2F3I5SOAvZzvB7p3JKURfIpuc9YiLS4kb7vNKkw-on-pwCWlxpyczA6hVWD2PyWyvpN6XtqanyMVbkeWzfeO6qcqB-2YtiaMNVICzfSWB1Mm%2F4uWKp0BqUwm%2F5qNujtrrbabulihRMTd1bG2xN1xXypg%2FUvJsj5ihpk8f2O8Rt5qpRez0Uh2zbzIkIjegy9EVoZJ%2FWP90NBhXOyegylYRzni6h0%2Fx3H55r0xPHQjrN2ekSkmb5Bzdb00nV8DH9s3rcwg3rNpHwDfv4BFBXxcP8eXOXflN7R3S7os24ErqBI1L4ktMPg2zMkKl7rckSok5sWP%2FCevOP3Nngq-MMiqWgKRg3W-sP%2FPYCcz%2FuH70RisMgHw__&amp;Key-Pair-Id=APKAJDCWVQTW4P3KI3XA"></p>
<h2>Zoveel rollen...</h2>
<p>Binnen Windows Server zijn er heel wat rollen die we aan een server kunnen toewijzen. Om het allemaal iets duidelijker te maken geven we nu een woordje uitleg over die verschillende rollen en wat ze juist doen of waarvoor ze gebruikt worden.</p>
<h3>Active Directory Certificate Services (ADCS)</h3>
<p>ADCS biedt aanpasbare services voor het uitgeven en beheren van digitale certificaten die worden gebruikt in softwarebeveiligingssystemen die gebruikmaken van public keys. De digitale certificaten die ADCS levert, kunnen worden gebruikt voor authenticatie van computer-, gebruikers- of apparaataccounts op een netwerk via HTTPS, Wireless Network Security, VPN, ... alsook om elektronische documenten en berichten te versleutelen en digitaal te ondertekenen.</p>
<blockquote>
<p>Wij gaan tijdens de les ADCS gebruiken voor het goedkeuren van SSL-certificaten bij websites.</p>
</blockquote>
<h3>Active Directory Domain Services (ADDS)</h3>
<p>ADDS biedt een database waarin informatie wordt opgeslagen en beheerd. Beheerders kunnen ADDS gebruiken om objecten van een netwerk, zoals gebruikers, groepen, computers en andere apparaten, te ordenen en beheren in een hiërarchische structuur. Een server waarop ADDS wordt uitgevoerd, wordt een domain controller (DC) genoemd. Deze rol staat beter bekend als kortweg Active Directory.</p>
<blockquote>
<p>Wij gaan dit gebruiken om een Domain Controller op te zetten, wat een basis is voor al onze lessen.</p>
</blockquote>
<h3>Active Directory Federation Services (ADFS)</h3>
<p>ADFS maakt 'Federated Identity and Access Management' mogelijk door het veilig delen van digitale identiteits- en gebruiksrechten over bedrijfsgrenzen heen. ADFS breidt de mogelijkheid uit om Single Sign-On-functionaliteit (SSO) te gebruiken die beschikbaar is binnen een enkele bedrijfsgrens naar internetgerichte applicaties om klanten, partners en leveranciers een gestroomlijnde gebruikerservaring te bieden terwijl ze toegang hebben tot de webgebaseerde applicaties van een organisatie.</p>
<blockquote>
<p>Wij gaan deze rol niet zien omdat dit gaat over een zeer complexe omgeving en met de komst van Azure AD eigenlijk overbodig is gemaakt. Binnen Azure AD zien we deze functies wel.</p>
</blockquote>
<h3>Active Directory Lightweight Directory Services (ADLDS)</h3>
<p>Met ADLDS biedt Microsoft een keuze aan directoryservices. Zowel ADLDS als ADDS bouwen voort op dezelfde technologieën van Microsoft's directoryservice, maar beantwoorden aan verschillende behoeften in een organisatie. ADLDS is een LDAP-service (= Lightweight Directory Access Protocol) die flexibele ondersteuning biedt voor toepassingen met directories, zonder de afhankelijkheden en domeingerelateerde beperkingen van ADDS. Door gebruik te maken van ADLDS, voorheen bekend als ADAM (=Active Directory Application Mode), kunnen er directoryservices geleverd worden voor directory-toepassingen zonder de overhead van domeinen en forests en de vereisten van één schema in een forest. Onder andere MS Exchange maakt gebruik van ADLDS om correct te kunnen functioneren.</p>
<blockquote>
<p>Wij gaan deze rol gebruiken tijdens de lessen "Exchange".</p>
</blockquote>
<h3>Active Directory Rights Management Services (ADRMS)</h3>
<p>ADRMS is de serverrol die kan worden gebruikt om de beveiligingsstrategie voor de organisatie te verbeteren door documenten te beschermen met behulp van Information Rights Management (IRM). Met ADRMS kunnen personen en beheerders via IRM-beleid toegangsrechten opgeven voor documenten, werkmappen en presentaties. Dit helpt voorkomen dat gevoelige informatie wordt afgedrukt, doorgestuurd of gekopieerd door onbevoegde personen. Nadat de toestemming voor een bestand is beperkt met behulp van IRM, worden de toegangs- en gebruiksbeperkingen afgedwongen, ongeacht waar de informatie zich bevindt, omdat de toestemming voor een bestand in het documentbestand zelf is opgeslagen.</p>
<blockquote>
<p>Wij gaan deze rol niet zien omdat dit gaat over complexe setup. We gaan deze functies wel inschakelen binnen Microsoft 365.</p>
</blockquote>
<h3>Device Health Attestation (DHA)</h3>
<p>De DHA-service valideert de TPM- (= Trusted platform Module) en PCR-logboeken (=Platform configuration Register) voor een apparaat en geeft vervolgens een DHA-rapport af. Met een apparaatstatusattest kunnen we ervoor zorgen dat clientcomputers betrouwbare BIOS-, TPM- en opstartsoftwareconfiguraties zoals ELAM (=Early-launch AntiMalware), secure boot en Bitlocker hebben ingeschakeld.</p>
<blockquote>
<p>Dit gaan we niet zien door limieten met virtuele machines.</p>
</blockquote>
<h3>DHCP Server</h3>
<p>Dynamic Host Configuration Protocol (DHCP) is een client/server-protocol dat computers automatisch voorziet van een IP-adres en andere gerelateerde configuratie-informatie, zoals het subnetmask en default gateway. Het is een optionele netwerkserverrol die op het netwerk geïmplementeerd kan worden om IP-configuraties te leasen aan DHCP-clients. Alle op Windows gebaseerde clientbesturingssystemen bevatten de DHCP-client en deze is standaard ingeschakeld.</p>
<blockquote>
<p>Deze rol komt uitgebreid aan bod verderop in de cursus "Windows Server".</p>
</blockquote>
<h3>DNS Server</h3>
<p>Domain Name System (DNS) is één van de standaardprotocollen en biedt de DNS Client en DNS Server services voor naamomzetting van computernaam naar IP-adres (en omgekeerd), zowel in een IPv4- als een IPv6-netwerk. Als een nieuw Active Directory-forest geïnstalleerd wordt, dan wordt DNS automatisch mee geïnstalleerd met Active Directory. ADDS gebruikt DNS als locatiemechanisme voor de DC. Wanneer één van de belangrijkste Active Directory-bewerkingen wordt uitgevoerd, zoals verificatie, bijwerken of zoeken, gebruiken computers DNS om AD domain controllers te vinden. Daarnaast gebruiken computers ook DNS om elkaar te vinden.</p>
<blockquote>
<p>Deze rol komt uitgebreid aan bod verderop in de cursus "Windows Server".</p>
</blockquote>
<h3>File and Storage Services</h3>
<p>De rol File and Storage Services en de role service Opslagservices worden standaard geïnstalleerd, maar zonder aanvullende role services. Het bevat technologieën die ons helpen bij het opzetten en beheren van file servers. Dit zijn servers die centrale locaties op het netwerk aanbieden waar we bestanden kunnen opslaan en delen met gebruikers. Als gebruikers toegang nodig hebben tot dezelfde bestanden en toepassingen kunnen we nog meer role services installeren om bvb. quota's in te stellen, aan file screening (toegang tot bepaald soort bestanden verhinderen) te doen, of via DFS (= Distributed File System) bestanden/mappen fault tolerant en high available te maken. Daarnaast voorziet het ook de mogelijkheden voor Storage Spaces om opslag, die veerkrachtig en schaalbaar is, met hoge beschikbaarheid te implementeren.</p>
<blockquote>
<p>Deze rol komt uitgebreid aan bod verderop in de cursus "Windows Server".</p>
</blockquote>
<h3>Host Guardian Service (HGS)</h3>
<p>Virtualisatiebeveiliging is een belangrijk investeringsgebied in Hyper-V. Naast het beschermen van hosts of andere virtuele machines tegen een virtuele machine met schadelijke software, moeten we ook virtuele machines beschermen tegen een gecompromitteerde host. Dit is een fundamenteel gevaar voor elk virtualisatieplatform van vandaag. Om te helpen beschermen daartegen heeft Windows Server 2016 Hyper-V 'Shielded VM's' geïntroduceerd. Dit is een VM die een virtuele TPM heeft, is versleuteld met BitLocker en alleen kan draaien op gezonde en goedgekeurde hosts. De HGS beheert de sleutels die worden gebruikt om deze shielded VM's te kunnen opstarten en garanderen veiligheid, beschikbaarheid en betrouwbaarheid.</p>
<blockquote>
<p>Dit gaan we niet zien door limieten met virtuele machines.</p>
</blockquote>
<h3>Hyper-V</h3>
<p>Door de rol Hyper-V kunnen we een gevirtualiseerde computeromgeving creëren waarin virtuele machines aangemaakt en beheerd kunnen worden. Meerdere besturingssystemen, geïsoleerd van elkaar, kunnen hierdoor op één fysieke computer uitgevoerd worden. Met deze technologie kunnen we de efficiëntie van de computerbronnen verbeteren en hardwarebronnen vrijmaken.</p>
<blockquote>
<p>Deze rol komt kort aan bod binnen de les "Backup", maar verschilt weinig van onze Windows 10 Hyper-V.</p>
</blockquote>
<h3>Print and Document Services</h3>
<p>Met Print and Document Services kunnen we printserver- en netwerkprintertaken centraliseren. Print Server helpt bij het bewaken van afdrukwachtrijen en het ontvangen van meldingen wanneer afdrukwachtrijen stoppen met het verwerken van afdruktaken. Met deze rol kunnen we ook gescande documenten van netwerkscanners ontvangen en de documenten doorsturen naar een gedeelde netwerkbron. Het bevat ook de module Scanbeheer, die we kunnen gebruiken om netwerkscanners te beheren en scanprocessen te configureren.</p>
<blockquote>
<p>Deze rol komt uitgebreid aan bod verderop in de cursus "Windows Server".</p>
</blockquote>
<h3>Remote Access</h3>
<p>De RRAS-rol (Routing and Remote Access) is een logische groepering van verwante netwerktoegangstechnologieën die we kunnen configureren. We kunnen Remote Access gebruiken om netwerkverkeer tussen subnetten op ons LAN (=Local Area Network) te routeren of verkeer van buitenaf te beveiligen. Het biedt ondersteuning voor Network Address Translation (NAT)-routers, LAN-routers, Routing Information Protocol (RIP), ... of site-to-site-connectiviteit door gebruik te maken van een virtueel particulier netwerk (VPN) of inbelverbinding. Als een role service van de RRAS-serverrol is DirectAccess een functie die connectiviteit met netwerkbronnen van de organisatie mogelijk maakt zonder dat traditionele VPN-verbindingen nodig zijn. Met DirectAccess zijn clientcomputers altijd verbonden met de organisatie en kunnen clientcomputers beheerd worden wanneer ze actief zijn en verbonden met internet.</p>
<blockquote>
<p>Deze rol komt uitgebreid aan bod verderop in de cursus "Windows Server".</p>
</blockquote>
<h3>Remote Desktop Services (RDS)</h3>
<p>Remote Desktop Services biedt technologieën waarmee gebruikers verbinding kunnen maken met virtuele desktops, RemoteApp-programma's en op-sessies-gebaseerde desktops. Met Remote Desktop Services hebben gebruikers toegang tot externe verbindingen vanuit een bedrijfsnetwerk of vanaf internet. Werknemers kunnen dus overal werken. Het versnelt en breidt desktop- en applicatie-implementaties uit naar elk apparaat, waardoor de efficiëntie van externe medewerkers wordt verbeterd, terwijl kritieke intellectuele eigendom wordt beschermd en de naleving van de regelgeving wordt vereenvoudigd.</p>
<blockquote>
<p>Deze rol komt uitgebreid aan bod verderop in de cursus "Windows Server".</p>
</blockquote>
<h3>Web Server (IIS)</h3>
<p>De rol van webserver (IIS) biedt een veilig, eenvoudig te beheren, modulair en uitbreidbaar platform voor het betrouwbaar hosten van websites, -services en -toepassingen. Hiermee kan informatie makkelijk gedeeld worden met gebruikers op internet, een intranet of een extranet.</p>
<blockquote>
<p>Deze rol komt uitgebreid aan bod verderop in de cursus "Windows Server".</p>
</blockquote>
<h3>Windows Deployment Services (WDS)</h3>
<p>Dankzij WDS hoeven we niet elk besturingssysteem rechtstreeks vanaf een dvd te installeren. Het maakt netwerkgebaseerde installatie van Windows-OS's mogelijk, wat de complexiteit en kosten vermindert in vergelijking met handmatige installaties. WDS gebruikt hierbij de standaard Windows Setup-technologieën, waaronder Windows Preinstallation Environment (Windows PE), .wim-bestanden en installatie op basis van images.</p>
<blockquote>
<p>Deze rol komt uitgebreid aan bod verderop in de cursus "Windows Server".</p>
</blockquote>
<h3>Windows Server Update Services (WSUS)</h3>
<p>Een WSUS-server biedt functies waarmee we gecentraliseerd en automatisch updates kunnen beheren en distribueren via een beheerconsole. Het helpt de operationele efficiëntie te behouden, beveiligingsproblemen te overwinnen en de stabiliteit van de omgeving te behouden. Een WSUS-server kan ook de updatebron zijn voor andere WSUS-servers binnen de organisatie. In een WSUS-implementatie moet ten minste één WSUS-server op het netwerk verbinding kunnen maken met Microsoft Update om beschikbare update-informatie te krijgen.</p>
<blockquote>
<p>Deze rol komt uitgebreid aan bod verderop in de cursus "Windows Server".</p>
</blockquote>
<h2>Verschil GUI en Core</h2>
<p>Niet alle rollen van Windows Server zijn zomaar beschikbaar voor de Core-editie, of toch niet volledig. Bepaalde role services van een rol kunnen niet geïnstalleerd worden op een Server Core, terwijl wel alle rollen beschikbaar zijn op een Desktop-edition. In onderstaande afbeelding beperken we ons tot de rollen zelf en geven mee of een rol standaard geïnstalleerd wordt op een Server GUI en of die rol kan geïnstalleerd worden op een Server Core.</p>
<p><img src="https://cdn.talentlms.com/it1education/1628750730_server_roles_new.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2Mjg3NTA3MzBfc2VydmVlcl9yb2xlc19uZXcucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&amp;Signature=JNmhedb1wKbJiJwYTD8rtuyf6uklQePKT-FHr-1r7OQOiHKh5JyamcNKY5wpbhnEOv3DoMEPFjyazOqzzT8Bfgb0%2Fp0tw2XWwH%2F2Za-CocqOhoOfPfeOFGAQCooO%2FmZRxYRuIwsOm8cZajmdtlKyLMWq-BMJpLrWmYtK2rVhdlNzQLYdWQbEtSj0UW1wUwTYhKGgzdrRGWCFZjN-iSV7j-VoxBD20CnLIJyUONHmDjdO01aac4wZDt2dNQjy8YYfsxpRlxJBJfCaLvybXKuuhKyR-jhJ0o0F3nA6NiQ2o9MDYAj-3nhi5VtgAtjDFRIeWt63qkS6DjdW-VSHAJqE3w__&amp;Key-Pair-Id=APKAJDCWVQTW4P3KI3XA"></p>
<p>Voor een meer gedetailleerd overzicht van welke roles, role services en features er mogelijk zijn in Server Core : <a href="https://docs.microsoft.com/en-us/windows-server/administration/server-core/server-core-removed-roles">https://docs.microsoft.com/en-us/windows-server/administration/server-core/server-core-removed-roles</a></p>
<h2>Lid of geen lid?</h2>
<p>Voor alle duidelijkheid, we gaan het hier dus niet hebben over verschillende types servers die er bestaan zoals tower-, rack- of blade server, maar wel over hoe een server zich gedraagt tov. andere servers binnen een bepaald domein. Op basis hiervan kunnen we deze opdelen in 3 verschillende soorten die we nu even gaan overlopen.</p>
<h3>Domain Controller</h3>
<p><img src="https://cdn.talentlms.com/it1education/1632399412_member_server.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIzOTk0MTJfbWVtYmVyX3NlcnZlci5wbmciLCJDb25kaXRpb24iOnsiRGF0ZUxlc3NUaGFuIjp7IkFXUzpFcG9jaFRpbWUiOjE3MTE3MTM2MDB9fX1dfQ__&amp;Signature=cF5ezHC7an6z9SfszqNU7L%2FuP2Yw23YBpr-L7acr8wI-1lSTsfA%2FM9fCAl%2F53klpwaa5oFqiM3CE2ebsqayFhljhlOqgpcW5PTiH1Qie3i%2FlhiZxEd-7T9ytWUoeMniBCu84RbyEfMWuPaSBeqNxhshgEOZUZXRJghil4P7E57hSH1nH7z-VtrsoEK8zW564omZ0AqavcHHON0wfAgbACObJ8ArV5T6nGQh%2F46-ZeFaRJhqWjOzNmsCgpzPCAivkdE9bGO1Sv2ZPZ0kHy%2FXzVjtS4o7tkzTUTE0EuKz9a62esB5l5kU0s8gJbTdEAIx1DubAUZdbGhsyuIie4ewnFw__&amp;Key-Pair-Id=APKAJDCWVQTW4P3KI3XA">De Domain Controller is een server waarop de rol ADDS is geïnstalleerd. Binnen een Active Directory-forest is er altijd minstens 1 van aanwezig want hij is degene die een domein beheert, de hoofdserver zeg maar. Op deze server kunnen we enkel aanmelden op het domein, er is geen lokale aanmelding mogelijk.</p>
<h3>Member server</h3>
<p>Een member server is een server die lid is van een Active Directory-domein. Hij is dus via het netwerk verbonden met de domain controller. Hier kunnen we kiezen of we op het domein of lokaal willen aanmelden, beide zijn mogelijk. Voorbeelden hiervan kunnen zijn: file servers, WSUS-servers of DHCP-servers.</p>
<h3>Stand-alone server</h3>
<p>De belangrijkste functie van een stand-alone server is om bepaalde taken beter te scheiden als deze niet is aangesloten op de <img src="https://cdn.talentlms.com/it1education/1632399270_stand-alone_server.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIzOTkyNzBfc3RhbmQtYWxvbmVfc2VydmVyLnBuZyIsIkNvbmRpdGlvbiI6eyJEYXRlTGVzc1RoYW4iOnsiQVdTOkVwb2NoVGltZSI6MTcxMTcxMzYwMH19fV19&amp;Signature=CJqQnNdhghVOUKAW%2FRhwoHODNMSjjSt3Pwjt7vBgpgzguxeW6-tnrR2yCsaMDalOdyR1W6N392esQr80DK91GiLEj83-TncpVupiuBwPxJUpC1Z96CT5HQx8BETgzluFXr6ro7i0aZh8lUkJK213BPCDRdNGr9SOzcsjbBBQIxSkPDKZADugHscX3pt8T67YUW0MURdH98ZLTgJIhP-gChQ38QSpYgCo8xbCeXYLP-b%2Fz-IGinH5aDpjNdjYlDxAAa2Yp5d3cqNjkLP2hVJf088FVaeDqcHR3G3Zg80DtZkQUkbIbD1q1k%2FCIiTqt5lFkrfTEwA9siKe3vN5KsviCg__&amp;Key-Pair-Id=APKAJDCWVQTW4P3KI3XA">domain controller. Een van de redenen hiervoor is om het netwerkverkeer te verminderen en de snelheid binnen het netwerk te verhogen. Deze zijn dus niet verbonden met de domain controller, maar zijn lid van een werkgroep. Op stand-alone servers kan enkel lokaal aangemeld worden.</p> 