## Wat is een gebruikersaccount?

Een "user account" is een gevestigde techniek om een ​​gebruiker te verbinden met een informatiedienst en/of computernetwerk. Gebruikersaccounts bepalen of een gebruiker al dan niet verbinding kan maken met een computer, netwerk of vergelijkbare netwerken. Een gebruikersaccount is één van de beste methoden om zich bij een systeem te authenticeren en de nodige toegang te krijgen tot de bronnen van dat systeem. 

Bepaalde computersystemen zijn systemen voor één gebruiker en hoeven daarom geen gebruik te maken van meerdere gebruikersaccounts. Bij multi-user systemen kunnen echter meerdere gebruikers zich identificeren met behulp van een gebruikersaccount en wachtwoord. De meeste netwerken die door meerdere gebruikers moeten worden benaderd, maken gebruik van gebruikersaccounts. E-mailaccounts zijn één van de meest gekende voorbeelden van gebruikersaccounts.

Een gebruikersaccount bestaat dus uit een gebruikersnaam, wachtwoord en alle informatie met betrekking tot de gebruiker. Mag de account gebruikt worden of is die 'disabled'? Kan de gebruiker zijn paswoord veranderen? Blijft zijn paswoord altijd geldig of niet? Dit zijn enkele zaken die kunnen aan- of afgevinkt worden bij een gebruikersaccount. Als het om pc's gaat, zijn er 2 hoofdtypes "user accounts": standaard- en beheerdersaccount. Een beheerdersaccount heeft alle privileges om taken uit te voeren zoals het installeren van applicaties, terwijl standaardgebruikers alleen de gebruikersaccounts kunnen gebruiken zoals ingesteld door de beheerder.

## Lokale gebruikersaccount

Dit is de user account die elk van ons waarschijnlijk thuis gebruikt, tenzij er wordt gebruikgemaakt van de "Microsoft account". Als we deze account hanteren, dan kunnen we alleen maar lokaal aanmelden. We kunnen ook enkel lokale bronnen, dus bestanden en mappen die op die bewuste computer zelf staan, aanspreken. Het is niet mogelijk om diezelfde gebruikersaccount ook op een andere pc te gebruiken aangezien die daar niet bestaat. Elk van deze lokale accounts worden bewaard in de "Local Security Database" en worden niet gerepliceerd naar andere computers. We vinden deze account terug in de vorm van een SAM-file onder %systemroot%\system32\config\SAM.

## Built-in gebruikersaccount

Built-in accounts worden aangemaakt tijdens de installatie van Windows. Er zijn er meerdere maar de meest gekende zullen wel de "Administrator"-account en de "Guest"-account zijn. Hoewel deze dus reeds bestaan sinds de installatie, zijn die toch nog niet direct bruikbaar. Ze staan nl. standaard 'uitgeschakeld' en worden niet automatisch geactiveerd. Dit moet manueel (of via een policy) gebeuren. Een andere built-in account die regelmatig zal worden aangesproken is bvb. HelpAssistant. Deze wordt gebruikt bij Remote Assistance, op afstand helpen van een medewerker.

## Domein gebruikersaccount

Deze gebruikersaccount zullen we enkel binnen een omgeving met "Active Directory" tegenkomen. Dit is de omgeving die gebruikt wordt in bedrijfsomgevingen en werkt op basis van 1 of meerdere domain controllers, de zgn. "big boss" van een domein laat ons zeggen. Daar worden al deze accounts bewaard in een database en deze database wordt ook gerepliceerd naar andere domain controllers. Als we werken met dit soort user account, dan kan er aangemeld worden op elke computer die zich binnen dat domein bevindt. Verder hebben we toegang tot alle/nodige bronnen binnen dat bepaald domein. Dit is handig binnen een bedrijf en laat flexibiliteit toe zodat niet iedereen verplicht is om steeds op dezelfde computer in te loggen om toch te kunnen werken met zijn account.

## Console ADUC

In de console "Active Directory Users & Computers" (ADUC) kunnen we onze objecten van AD beheren. Het is een uitgebreide Microsoft Management Console (MMC-module), gebaseerd op command-line, waarmee beheerders Active Directory-objecten kunnen beheren, waaronder gebruikers, groepen, computers, OU's en attributen. Hier gaan we ons beperken tot het beheer van gebruikers.

  

![](https://cdn.talentlms.com/it1education/1632128375_ADUC_console.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIxMjgzNzVfQURVQ19jb25zb2xlLnBuZyIsIkNvbmRpdGlvbiI6eyJEYXRlTGVzc1RoYW4iOnsiQVdTOkVwb2NoVGltZSI6MTcxMTcxMzYwMH19fV19&Signature=Tn3hcoBVdX-fba96q49VbOrHWg6nAR1bHLJPyRke1JbXrQ9ZH6%2FagVQwOpue1Vzosr9YfwEX7symQfDLMj0wASTcqtIIc7eO-EaINEJ9NQzEyVyViwm2pGz1jqq9R3UbpN2LU42A48HPy2CXepSezZHjD2iE0xhuLdsgFDNYEuXVzGqezh4-rBWRrrMKcQtJCGcKR6h6RRA5TR5lt8LpVnHkCUH4dfKdK9QR3Tnz6FMqUZlr6wFvGm9WZwUev3T-5Q61lmBTX27ejvNbgZ3No6usE7KSN2t1gSXKwE1LTWSjip0XVQbEUsiuscSljBKClUjVD1CKrV7L590UcQM4mQ__&Key-Pair-Id=APKAJDCWVQTW4P3KI3XA)Binnen ADUC geven we bepaalde eigenschappen (attributen) mee aan de gebruikers om onze database zo volledig te maken. Zo kunnen we o.a. configureren in welke afdeling die gebruiker werkt, de nodige persoonsgegevens (telefoon, mail, ...) invullen, login en wachtwoord meegeven, gebruikers toevoegen aan groepen, werkuren instellen, ... Dit kan ver gaan: zo kunnen we er eventueel voor kiezen om de schoenmaat toe te voegen ingeval er gebruik wordt gemaakt van werkschoenen, aangeboden door de werkgever. Het heeft als voordeel dat we onze omgeving beter kunnen managen en bvb. bij zoekopdrachten gemakkelijker het object vinden dat we zoeken. We kunnen eigenschappen aanpassen per gebruiker, maar eveneens voor meerdere gebruikers tegelijk.

  

|   |
|---|
|![](https://cdn.talentlms.com/it1education/1632230445_suru_uitroepteken.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIyMzA0NDVfc3VydV91aXRyb2VwdGVrZW4ucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&Signature=M72or4eQ6Tcf7esn8N69pl5m-4%2FUM8OlmoshW00kT%2Fj3Sx1tgVQfn1WSAUbbJoWkVVHpEnZYdrVigF200NmDFaKKpU37pxWgzSxd5if8jDD64aObUvUNoZDlSzScOf6JLYIXg0wxgeJSDxsQ6AU4jofD-GYK4jOP4-16fouZqIpwfnfXgZzOlc87tJwzCjpyUJXfNu7eoeFx5SNxyuN3uof17Kpwxw5ygC9BkAzT5lQZ5pJ8JqkhsECZp8B8t2HagLFqPdkl8IiFbzG3tuapKnDPNfRemWg30aJJT90rKFn5u7ZvzeT6WZ-2KNViUW8hlT9eZ0XyCdJZxH5LOoPPhQ__&Key-Pair-Id=APKAJDCWVQTW4P3KI3XA)Tot op heden gebruiken systeembeheerders nog steeds deze console ADUC om gebruikers aan te maken,  <br>te verwijderen, paswoorden te resetten, ...|

## Console ADAC

In de console "Active Directory Administrative Center" (ADAC) kunnen we ook, net zoals in ADUC, onze objecten van AD beheren. Het is een vernieuwde console die ADUC als het ware als basis heeft gebruikt, of niet? Bijna alles wat in ADUC kan aangepast worden is ook grafisch mogelijk binnen ADAC. Er is alvast 1 iets wat niet werkt binnen de grafische console van ADAC. Jullie mogen tijdens de cursus zelf ontdekken wat dit is.

![](https://cdn.talentlms.com/it1education/1632128575_ADAC_console.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIxMjg1NzVfQURBQ19jb25zb2xlLnBuZyIsIkNvbmRpdGlvbiI6eyJEYXRlTGVzc1RoYW4iOnsiQVdTOkVwb2NoVGltZSI6MTcxMTcxMzYwMH19fV19&Signature=LdAVj%2F94zQXpNDHknPmgTasXnL7QSmTR4ABv79oTDv82bYYKUI5cGpe4PH73fwOU6s5kH9izO7z8JPHjYAG026NGikWrvHDzPqfJc3fLS79D6uwDT7UTLULWRd3RbfNi5SE6L0jKS0hfNGBi0akl8N7NdDA1PwTtYq9md%2FRfiBooeuP9tMKYCwsjmSZ4fEYzKNEN8KJ-0AtK%2FztAYc8%2FZrLwzJBLRsPVfTHRYHvp96nkM24%2F2Gn3SC%2FIB3HpqKbHaZbtTsCTEWlsJNAF4Xw1TCtqdipvy9eJ5wZ%2Fe0G7Bsa0w2K69izAZRE7aukTiJK6UFV8uhnQk0EaFiGcs04tAA__&Key-Pair-Id=APKAJDCWVQTW4P3KI3XA)

  

Er zijn echter 2 grote verschillen met ADUC. In deze console worden alle nieuwe features uitgebracht, deze worden niet meer toegevoegd aan ADUC. Een tweede is dat de achterliggende basis van ADAC Powershell en niet command-line is. Als we grafisch iets doen binnen deze console wordt er eigenlijk op de achtergrond een Powershell CMD-Let uitgevoerd.

Gebruikersbeheer  

Als we beheer van (een) gebruiker(s) willen doen, gaan we meestal gebruikmaken van het context menu (rechtsklikken). Hier kunnen alle zaken geconfigureerd worden via 'Properties', maar er zijn nog enkele interessante beheertaken aanwezig die ons sneller brengen waar we willen zijn. We overlopen even kort:![](https://cdn.talentlms.com/it1education/1632126643_ADUC_context_menu.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIxMjY2NDNfQURVQ19jb250ZXh0X21lbnUucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&Signature=RASE7DJexDk08pWTj4eFMXl5SBowPgAXKt61KAiT0eFJxfvMtarulKnAM2f82Oj4N7l%2FKS5WZJip0ti9RY4yaxcwuC93dAKYheKV12%2FR6hYQ2ooiSMsogDXLkaQTSyvah9VZwz-EBqsNnh3fHZDq3nPmmBpiS4lHdQDtSGqV44ZZ0LmzTaYb-6pUmgfKWJ4UJYXShzLJS9B7Vfj%2FS3jb-qmQMgFTMHPgc3HEIC83PCBtdgV2lmlvcFyD7qcJ3kAUXvjBs6tS84fDqcHO3WeuGjbxihoX9XccdTwP6UtfITtg2P4qpqpUhUpwrUNjriFfyg9677o5cmQjYDhMaln0vw__&Key-Pair-Id=APKAJDCWVQTW4P3KI3XA)

- copy                            kopie maken van een account
- disable account        account (tijdelijk) uitschakelen
- reset password         wachtwoord opnieuw instellen
- add to group             gebruiker(s) aan een groep toevoegen
- move                          gebruiker(s) verplaatsen naar een andere OU

> Als er een copy van een user account wordt gemaakt zijn alle eigenschappen van de nieuwe account identiek aan die van de gekopieerde behalve naam, gebruikersnaam (login), wachtwoord en SID.

  

Binnen de 'Properties' van een gebruiker kunnen we alles wijzigen wat eigen is aan die user account. Toch zijn er enkele tabbladen die we veel vaker zullen gebruiken dan andere, meerbepaald:

- general                naam, telefoon, mail instellen
- account               gebruikersnaam, wachtwoordopties en logon hours configureren, account unlocken
- member of         overzicht tot welke groepen de gebruiker behoort
- profile                 path voor 'user profile' en/of 'homefolder' meegeven 

  

|   |
|---|
|![](https://cdn.talentlms.com/it1education/1632150297_suru_uitroepteken.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIxNTAyOTdfc3VydV91aXRyb2VwdGVrZW4ucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&Signature=BeagzUR7p818LTEjbfGCzyrSlEyMVyYZQNYMSUoHjOifxpjd5g5cLaxN7FVLhTTJqTNdSEhWQJYwmsgXiED5vck%2FTbG4f91N69AVHUalMoYtIknkoZ0TBtcmi5kTD1GbHi-7Cv664s1pzNUFEmPHSI9OJ%2FJQLtLEcaEciB-S5NNEem%2FsENV-BFxuJVX6-Jyt7kktW8beL4kEx26bseHWdvJ4nKNPBHH-V3T-ogfNHAlPcdMqz1cvtgt67JfUC1q00SjLu-91oRZjXlDGPAxP9tgd4ke78hD9tNgRl3wrPnJTDOGvUyYbyhWh9knFPUNoIJKQvl09gEs5617Xpt81gw__&Key-Pair-Id=APKAJDCWVQTW4P3KI3XA)Het is steeds een goed idee om bvb. per afdeling/departement een zgn. "user-template" aan te maken. Dit zorgt ervoor dat, bij de indiensttreding van een nieuwe werknemer, we heel snel en eenvoudig een copy kunnen nemen van die template om die dan aan te passen met de juiste logingegevens. Dit bespaart ons heel wat tijd want we moeten niet alle nodige rechten en dergelijke opnieuw instellen bij de nieuwe account. Deze zijn reeds overgenomen via die copy van de template.|

## CLI

Aangezien er op de achtergrond een commando of CMD-Let loopt als we iets uitvoeren in de GUI, kunnen we ook gewoon rechtstreeks in de command-line interface (CLI) werken.

  

Binnen de command prompt zijn volgende commando's wel interessant om te onthouden:

- dsadd        object toevoegen
- dsget         eigenschappen van een object opvragen
- dsmod       attributen van een object aanpassen

> Voor meer info over de commando's kan je [hier](https://docs.microsoft.com/en-us/previous-versions/windows/it-pro/windows-server-2012-r2-and-2012/cc753708(v=ws.11)) terecht.

  

In Powershell kunnen we deze CMD-Lets gebruiken:

- New-ADUser           nieuwe gebruiker aanmaken
- New-ADGroup        nieuwe groep aanmaken

> Voor meer info over deze en andere CMD-Lets kan je [hier](https://docs.microsoft.com/en-us/powershell/module/activedirectory/new-aduser?view=windowsserver2019-ps) terecht.

## Wat is een user profile?

Een gebruikersprofiel is interessant en wordt meestal gebruikt in netwerkomgevingen. Het is de verzameling ![](https://cdn.talentlms.com/it1education/1614603165_userprofile_trainer.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MTQ2MDMxNjVfdXNlcnByb2ZpbGVfdHJhaW5lci5wbmciLCJDb25kaXRpb24iOnsiRGF0ZUxlc3NUaGFuIjp7IkFXUzpFcG9jaFRpbWUiOjE3MTE3MTM2MDB9fX1dfQ__&Signature=fU0wBoL3hp1m1-dKgSSn9YdG16gF47ECN9kjQ-aTvoq-I7V%2FFJ1inmvS4ns-pTR1SAqf9kl8%2FKGhilGjjqgBdn385CtUHzn0vRJJxuF6F67KoVQPuIfkElslkeRxJ5xLLFqrcivpW5EDuvlvAFq9W-C%2Fhfvay80FRvZxH51i8iNO%2F35R6VdwWa9S0jlODzIwTCXbxQWKTe4sKvr3IKip6%2FqUXAepBYmIpJGeKgSs1FzwU1vIrRA3Dv6HsnGSpwWzk4CVhZhxZ6WiG0%2FvvtjZ4%2FJh%2Ff%2FYVLgBmvhsIZx8pvQw8KZlRiE%2FErkZ-KVP1s4-bxvzu8KsL9t5U57dH%2FrzqA__&Key-Pair-Id=APKAJDCWVQTW4P3KI3XA)van mappen en bestanden (mijn documenten/ downloads/afbeeldingen, ...), specifieke instellingen van bepaalde toepassingen en zo meer, die gekoppeld zijn aan een welbepaalde gebruikersaccount, m.a.w. de account zijn werkomgeving eigenlijk. Dit profiel wordt telkens ingeladen tijdens het inloggen van de gebruiker en veranderingen worden naargelang het profiel wel of niet weggeschreven op het moment dat de gebruiker uitlogt.

  

Een filmpje met meer uitleg over wat een gebruikersprofiel is en welke de soorten zijn staat hieronder. In volgende onderdelen wordt deze soorten en hun verschillen nog eens beschreven ook.

  

Video tonen/verbergen

## Soorten gebruikersprofielen

Er zijn 4 soorten user profiles binnen Windows. Deze hebben elk hun eigen karakteristieken waardoor ze verschillende doeleinden kunnen dienen. In een bedrijfsomgeving zal bvb. niet hetzelfde profiel nodig zijn als in een thuisomgeving. Waar worden al deze gegevens dan bewaard? Wie heeft de controle over het gebruikersprofiel. Dat zijn zaken die in de volgende onderdelen aan bod zullen komen om het verschil tussen de 4 soorten duidelijk te maken.

  

Hierbij alvast een opsomming van de 4 soorten gebruikersprofielen:

- Local user profile
- Roaming user profile
- Mandatory user profile
- Temporary user profile

## Local user profile

Dit gebruikersprofiel wordt lokaal aangemaakt als een gebruiker inlogt op een computer en er nergens anders een gebruikersprofiel voor handen is. Een gewone thuisgebruiker heeft dus ook praktisch altijd dergelijk user profile dat op zijn computer aanwezig is, ook als hij zijn 'Microsoft account' gebruikt om in te loggen. Deze 'Microsoft account' is trouwens een misleidende naam want dit is eigenlijk een gebruikersprofiel aangezien het de werkomgeving van de gebruiker onthoudt. De gebruiker met een lokaal gebruikersprofiel heeft de volledige controle over zijn profiel dat wordt bewaard in %userprofile%\"username". We kunnen dit profiel bekijken onder C:\users\"username".

## Roaming user profile

In bijna alle bedrijven zal meestal dit profiel gehanteerd worden voor de werknemers, tenzij in plaats van user profiles een alternatief wordt gebruikt zoals bvb. FSLogix Profiles. Het gebruik van dit soort gebruikersprofiel zorgt er voor dat gebruikers telkens dezelfde werkomgeving krijgen, ongeacht op welke computer ze inloggen. Ook hier heeft de gebruiker volledige controle over zijn profiel. Alle aanpassingen worden dus wel degelijk onthouden en weggeschreven naar het profiel bij het uitloggen. In veel gevallen zullen deze "roaming user profiles" ergens op een fileserver in een bepaalde gedeelde map bewaard worden en zal bij de instellingen van de user account via een URL verwezen worden naar die locatie.

## Mandatory user profile

Wanneer we dit user profile instellen voor een account, dan heeft die totaal geen controle over zijn nochtans eigen profiel. De administrator beheert het gebruikersprofiel, niet de gebruiker! Dit gaan we instellen als we willen dat, indien wordt ingelogd met die account, telkens weer diezelfde werkomgeving tevoorschijn komt die wij als administrators vooraf hebben bepaald. Enkele voorbeelden die duidelijk maken waar dit profiel wel handig is zijn bibliotheken en luchthavens. Daar willen we dat elke gebruiker die inlogt identiek dezelfde omgeving wordt aangeboden om bvb. opzoekwerk te doen. In dat geval gaan we gebruikmaken van een "mandatory user profile".

## Temporary user profile

Als er problemen zijn met het inladen van het juiste gebruikersprofiel van een bepaalde account, dan wordt er lokaal een tijdelijk profiel aangemaakt tijdens het inloggen. De gebruiker zal dus wel kunnen inloggen op de computer en "tijdelijk" alle controle hebben maar de aanpassingen die hij maakt tijdens die sessie zullen niet definitief bewaard worden onder zijn eigen user profile, maar wel onder een tijdelijk bestand "%username%.temp".

## Waarom roaming profiles gebruiken?

In een bedrijfsomgeving is het handig dat niet elke computer lokaal overladen is met alle user profiles van alle gebruikers. Daarom is het beter om gebruik te maken van roaming user profiles. Op deze manier staan alle user profiles gecentraliseerd op een server en maakt dit het beheer ervan een stuk eenvoudiger. Voor de eindgebruiker maakt dit geen verschil. De gebruikersprofielen worden op de server aangesproken als dat nodig is, ongeacht vanop welke computer binnen het bedrijf er wordt ingelogd. Op die manier krijgt iedereen steeds dezelfde werkomgeving, ook al wordt er ingelogd vanop computer 1 of 2 of ...

  

|   |
|---|
|![](https://cdn.talentlms.com/it1education/1632230445_suru_uitroepteken.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIyMzA0NDVfc3VydV91aXRyb2VwdGVrZW4ucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&Signature=M72or4eQ6Tcf7esn8N69pl5m-4%2FUM8OlmoshW00kT%2Fj3Sx1tgVQfn1WSAUbbJoWkVVHpEnZYdrVigF200NmDFaKKpU37pxWgzSxd5if8jDD64aObUvUNoZDlSzScOf6JLYIXg0wxgeJSDxsQ6AU4jofD-GYK4jOP4-16fouZqIpwfnfXgZzOlc87tJwzCjpyUJXfNu7eoeFx5SNxyuN3uof17Kpwxw5ygC9BkAzT5lQZ5pJ8JqkhsECZp8B8t2HagLFqPdkl8IiFbzG3tuapKnDPNfRemWg30aJJT90rKFn5u7ZvzeT6WZ-2KNViUW8hlT9eZ0XyCdJZxH5LOoPPhQ__&Key-Pair-Id=APKAJDCWVQTW4P3KI3XA)Door de globalisering van bedrijven en de uitbreiding van het cloudgebeuren stoten roaming profiles op hun limieten. De technologie bestaat dan ook al ongeveer 25 jaar. Steeds meer bedrijven hebben meerdere vestigingen waardoor user profiles op meerdere lokale servers zouden moeten worden opgeslagen wat natuurlijk een serieuze investering met zich meebrengt. Bovendien wordt er meer en meer geconnecteerd met de cloud, iets wat met dergelijk user profile niet direct mogelijk is. Daarom zijn er nu betere oplossingen voor het centraal beheer van gebruikersprofielen die zowel lokaal als in de cloud kunnen gebruikt worden. Eén ervan is FSLogix (dit bespreken we in Server 2022) die de profielen dan bewaart aan de hand van een vhdx op bvb. een server in de cloud.|

## Hoe roaming profiles instellen?

![](https://cdn.talentlms.com/it1education/1632227207_ADUC_userprofile.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIyMjcyMDdfQURVQ191c2VycHJvZmlsZS5wbmciLCJDb25kaXRpb24iOnsiRGF0ZUxlc3NUaGFuIjp7IkFXUzpFcG9jaFRpbWUiOjE3MTE3MTM2MDB9fX1dfQ__&Signature=A%2Fplfyhldq8wgW3xDfc-wRA0ox-9alWxL%2FKEhZLKn50yBqI6b0jbsLjp8L8XPiVsJ871T7IR8Eb40srl63nXTo9dWGeLbpqmc3%2FpKTfQHZTwVFrsRrW4wVWn7dOvpYrIPQ7UgDAac-QLp3exP6ob2FC3AGo-3ERPbU13jqgc7iGAXOuY1dykdjaFYSi2X6vSbDuxqnjeBsBsR0v%2FWpKIKmNauJd7DdlgQqSnYMt4jvKfKn4hUYJrIPr40PzJhbbiCEGQh6TQaLGPbVnQLO71UaZanZ7dbb2FztVQxdnPNWYhv6UIKKK%2FOuLZp5reK9%2FEPBBiZkg9fE079TMFCwrYAA__&Key-Pair-Id=APKAJDCWVQTW4P3KI3XA)Zoals daarnet verteld gaan we dus de user profiles op een centrale plaats bewaren, meerbepaald een algemene shared folder op een server. We maken deze map zelf aan met bvb. de naam "Userprofiles" en zorgen ervoor dat deze map wordt gedeeld en dat iedereen die toegang nodig heeft de juiste rechten krijgt toegekend. Dit is echter nog niet voldoende. We moeten ook nog meegeven bij de eigenschappen van de gebruiker dat er zal worden gebruikgemaakt van dergelijk user profile. Dit doen we door het correcte UNC-pad in te vullen binnen de 'Properties' van de gebruiker(s).

  

Zo'n UNC-pad heeft steeds volgende structuur:

\\IP-adres_server\shared_foldername\%username%

  

Nadat deze instellingen gedaan zijn, zullen we merken dat bij de eerste keer inloggen van een bepaalde gebruiker op een computer diens roaming user profile zal worden aangemaakt in de shared folder op de server.  

  

## Hoe mandatory profiles instellen?

Als we willen gebruikmaken van een mandatory profile, zodat de gebruiker telkens met een propere omgeving start, dan moeten we eerst een roaming profile aanmaken zoals hierboven beschreven. Eens dit correct is aangemaakt moeten we het bestand NTUSER.DAT hernoemen naar NTUSER.MAN binnen het user profile zelf door gewoon de extensie aan te passen. Vanaf dat moment zal die gebruiker een mandatory profile hebben bij het inloggen.

> Het bestand NTUSER.DAT is een hidden file en zal dus niet zomaar zichtbaar zijn binnen het user profile dat zich op de server bevindt. Zorg er dus voor dat verborgen bestanden zichtbaar zijn !!

## Administrator heeft geen toegang ??

![](https://cdn.talentlms.com/it1education/1632313175_add_roaming_profiles.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIzMTMxNzVfYWRkX3JvYW1pbmdfcHJvZmlsZXMucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&Signature=lJQ%2FDHqeEq7G390kj-6w-NmO-DkQdLFm5yFUMUJTQvd-wehC68JqBh3wBvz%2FewmQRfsMa7urZsR4qVkGUdOxgnn%2Fdh57NjID2Ti%2FPFvmEdazsO5xzKUIHvneULTV9jb2ivF1iCmSKs1YuoOHAQ8kuD32p09Oa9Go%2FknVDhCE9p1GO5H7VL4fw85EX1gEgRTpWYcyyY1T8LPho88HbWZlRUkFDbhoQnK8QzNmtCgEw-VMEe9sdz04p6iVnJVcBI32pFxdUZ735y%2F8DUrjN67MRJJvexRGyz21fRcVdxbRRjph2Ob3oal9ZsSILOtFk-aQ1HbMR5W%2FYOMLEovCZfyHgg__&Key-Pair-Id=APKAJDCWVQTW4P3KI3XA)Standaard bij het instellen van user profiles heeft enkel de gebruiker zelf volledige controle over zijn eigen profiel. De administrator heeft totaal geen toegang tot de mappen/bestanden van die gebruiker die zich in het user profile bevinden!! Dit is natuurlijk geen goede manier van werken als we daar ook beheer willen op doen. Om dit probleem te verhelpen kunnen we beroep doen op een GPO (group policy object) die ervoor zal zorgen dat ook administrators toegang hebben tot het gebruikersprofiel.

  

|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                             |
| ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| ![](https://cdn.talentlms.com/it1education/1632230445_suru_uitroepteken.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIyMzA0NDVfc3VydV91aXRyb2VwdGVrZW4ucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&Signature=M72or4eQ6Tcf7esn8N69pl5m-4%2FUM8OlmoshW00kT%2Fj3Sx1tgVQfn1WSAUbbJoWkVVHpEnZYdrVigF200NmDFaKKpU37pxWgzSxd5if8jDD64aObUvUNoZDlSzScOf6JLYIXg0wxgeJSDxsQ6AU4jofD-GYK4jOP4-16fouZqIpwfnfXgZzOlc87tJwzCjpyUJXfNu7eoeFx5SNxyuN3uof17Kpwxw5ygC9BkAzT5lQZ5pJ8JqkhsECZp8B8t2HagLFqPdkl8IiFbzG3tuapKnDPNfRemWg30aJJT90rKFn5u7ZvzeT6WZ-2KNViUW8hlT9eZ0XyCdJZxH5LOoPPhQ__&Key-Pair-Id=APKAJDCWVQTW4P3KI3XA)De andere oplossing is dat we eigenaar worden van dat gebruikersprofiel, we nemen 'ownership' over van dat user profile. Dit is echter niet de beste manier. We zullen inderdaad toegang hebben tot het profiel van die gebruiker als administrator, maar alle rechten die eraan gekoppeld waren zullen hierdoor ook verdwenen zijn. We zullen deze dus allemaal opnieuw moeten instellen. Deze oplossing kan gebruikt worden als er echt niets anders meer mogelijk is. Anders wordt dit ten sterkste afgeraden !! |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                             |
## Troubleshooting

![](https://cdn.talentlms.com/it1education/1632330712_cant_sign_in_temp.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIzMzA3MTJfY2FudF9zaWduX2luX3RlbXAucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&Signature=bK5b-CidDJxhz7GONNJoFl5eN1PsnFQdQk2Ua6rBQ7fRfsJV3hIxaEQ5JO8jyEivQTN0WvKSkxxOa0a1Zjza3q8hTdb0ZtOShsQkxUSrCl91yeF146lyLjuh-bF9byOeKUCDHjC9IvkDygdSmJE5nWmA6iwKkKmOGOaM98zsHQdJHXPpWy5-QgA9SZIwq6nffRLrl3H3BtoUANdFbThLc1NJ-SshQrHOkawbsbtD7uLtj0WArsORO8nuP2-HgIzG-KjqxeACupQMFC97b%2FbN6nyjszv7GdBxyejS%2Fg6-F9GzKHD4NY07ju%2FBJEXO7S4tsVqovsHf4t1FlU6vdIay2g__&Key-Pair-Id=APKAJDCWVQTW4P3KI3XA)Soms gebeurt het wel eens dat een gebruiker een foutmelding te zien krijgt bij het inloggen op de computer. Zo kan het zijn dat een gebruiker wordt ingelogd met een tijdelijk gebruikersprofiel ipv. zijn eigen user profile. Als er binnen het bedrijf user profiles, gecentraliseerd op een server, gehanteerd worden kan de oorzaak meestal daarbij wel gezocht worden.

  

![](https://cdn.talentlms.com/it1education/1632330940_login_error_eventviewer.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIzMzA5NDBfbG9naW5fZXJyb3JfZXZlbnR2aWV3ZXIucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&Signature=RXS1DvNjmKo7WnDOTc0uyf1GqijNaV4nh3aWCUCWzeLSwISBeCUDHxzQ181NFxWV0pta38NjSPvzj32RFDEOtF6lz8%2FSz9QtHS1GTexfi0gVhiWmqEBi4P94i15IbQsMvJLk2UnH1cmFjlvIVWNQM5aDPHYR6AuHmNptfHMj7ZB-5%2FCJ6-Y4DLEJlRR%2FgIawOxCXFodRGk72td15euhoBPAk64s2vNm92N1AH6AGnt5ILvHuzOeEeB1Q6q4bsTw9gKPhylwDTSe9FB0HmB406im8dddjo6BpPKc2BbJaWhdW5GrUluTdR3Y3QGwqs1BwyrCqY7YUZ-EG-Q6Q77AxBw__&Key-Pair-Id=APKAJDCWVQTW4P3KI3XA)Er zijn echter verschillende oorzaken mogelijk waarom het correcte gebruikersprofiel niet kan worden ingeladen. Lees in elk geval STEEDS goed de foutmelding in de event viewer! Bij de details daarvan kan je het echte probleem achterhalen.

  

  

### Network path cannot be found  

Als we deze foutmelding krijgen wil dit zeggen dat het gebruikersprofiel niet kan bereikt worden door de client (computer). Dit zal logischer wijze zo zijn in het geval we geen algemene gedeelde map hebben aangemaakt waarin de user profiles zich zouden moeten bevinden. Het correct configureren van deze gedeelde map kan het probleem verhelpen. Daarnaast bestaat ook de mogelijkheid dat het netwerk niet goed functioneert waardoor de server niet bereikt kan worden terwijl de user profiles wel degelijk aanwezig zijn binnen de shared folder. Het netwerk testen en desgevallend in orde brengen zal hier soelaas brengen. De laatste en meest voorkomende reden is echter dat het UNC-path dat werd opgegeven bij de eigenschappen van de gebruiker niet goed is ingesteld en dus niet overeenstemt met het werkelijke pad van de gebruikersprofielen. Het correcte UNC-pad meegeven bij die gebruiker is hier de oplossing.

  

### Access is denied  

In het geval van deze fout wordt de shared folder wel gevonden maar heeft die gebruiker geen toegang daartoe. Er moet eerder gedacht worden in de richting van geen of verkeerde permissies die zijn ingesteld op de gedeelde map waarin de user profiles zich bevinden. Dit kan zowel over share permissions als NTFS-rechten gaan. Het kan ook zijn dat de correcte rechten zijn ingesteld, maar dat de gebruiker zelf niet tot 1 van deze groepen behoort die zijn toegevoegd. Dan kunnen we die gebruiker toevoegen aan de juiste groep(en), wat in dit geval altijd de beste oplossing is, of we kunnen een groep toevoegen waartoe deze gebruiker behoort. We moeten echter waakzaam zijn dat we op deze manier geen andere gebruikers rechten geven op deze map die deze eigenlijk niet zouden mogen hebben.

  

|   |
|---|
|![](https://cdn.talentlms.com/it1education/1632150297_suru_uitroepteken.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIxNTAyOTdfc3VydV91aXRyb2VwdGVrZW4ucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&Signature=BeagzUR7p818LTEjbfGCzyrSlEyMVyYZQNYMSUoHjOifxpjd5g5cLaxN7FVLhTTJqTNdSEhWQJYwmsgXiED5vck%2FTbG4f91N69AVHUalMoYtIknkoZ0TBtcmi5kTD1GbHi-7Cv664s1pzNUFEmPHSI9OJ%2FJQLtLEcaEciB-S5NNEem%2FsENV-BFxuJVX6-Jyt7kktW8beL4kEx26bseHWdvJ4nKNPBHH-V3T-ogfNHAlPcdMqz1cvtgt67JfUC1q00SjLu-91oRZjXlDGPAxP9tgd4ke78hD9tNgRl3wrPnJTDOGvUyYbyhWh9knFPUNoIJKQvl09gEs5617Xpt81gw__&Key-Pair-Id=APKAJDCWVQTW4P3KI3XA)Als een gebruiker meldt dat hij op computer 1 wel kan inloggen, maar op bvb. computer 2 en 3 niet, dan betekent dit ook dat het gebruikersprofiel van die gebruiker op de server niet werkt. Eén van bovenstaande foutmeldingen zal zich voordoen op computer 2 en 3, terwijl op computer 1 wel kan ingelogd worden. Dit komt door het feit dat hier wordt ingelogd met een local user profile. In dit geval herstellen we het inloggen met het gebruikersprofiel van de server en loggen we eerst in op computer 1. Bij het uitloggen zal het lokale profiel samengevoegd worden met het gebruikersprofiel op de server waardoor dit nu ook weer up-to-date is.|
## Wat zijn homefolders?

Een homefolder is, net zoals de map voor userprofiles, een gedeelde map op een server. Hierin kunnen gebruikers persoonlijke bestanden opslaan. Voor de eindgebruiker is het niet een bepaalde map ergens in de ![](https://cdn.talentlms.com/it1education/1632331701_W11_homefolder.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIzMzE3MDFfVzExX2hvbWVmb2xkZXIucG5nIiwiQ29uZGl0aW9uIjp7IkRhdGVMZXNzVGhhbiI6eyJBV1M6RXBvY2hUaW1lIjoxNzExNzEzNjAwfX19XX0_&Signature=TJWUYGeGs02RgFErtCDbRVQIkRU8LjE2-qcMOBdPNX12P6DaW9f4ZTP-uTVbso-8u9iqLExujYZXkA0KLHE0OlpZnRqjoOKimnrscX06Z83BeamM2JZTF6F4zwc%2FZ9FyUo00wTqKraLfO4NFWQuy%2F5gW%2FeTZtyGmV2oGCr2a%2FZipAatrqA4J1oKQWGSai9TMg3KX6wkbC%2FejN2fIyMf0bmHSitppM1Z8X5p8vvD5%2Ff87RNfExuB%2FBIsCBU9BY24NHgTF8hQa49A0xAERxcngNFwEo5yEXPdPOz7emW%2F9CDo1w47CxlC1RQG66Ka7XcuGkt2o-ANygAOXCtaXlZCsPg__&Key-Pair-Id=APKAJDCWVQTW4P3KI3XA)File Explorer, maar wordt dit aangeboden als een netwerklocatie. Dit heeft als voordeel dat, wanneer we de homefolder aanmaken, gebruikers er toegang toe hebben vanaf elke computer in het netwerk. We kunnen gemakkelijker bestanden van gebruikers back-uppen omdat dit gecentraliseerde opslaggebied is. We kunnen ook beheer doen op de opslagcapaciteit door quota in te stellen of bvb. bepaalde bestanden niet toe te laten daarop (meer hierover in Server 2022).

  

Homefolders worden soms gebruikt in combinatie met "Redirected Folders". Dit zijn eigenlijk mappen die we ook terugvinden in het user profile zoals 'MyDocuments', 'Desktop', 'Pictures', ... waarvan we de data gaan doorsturen naar een centrale netwerklocatie (we behandelen dit in het hoofdstuk "Group Policies"). Waarin verschillen nu homefolders van redirected folders? Bij beide wordt de data ergens op een server opgeslagen, maar homefolders wordt als een netwerkdrive aangeboden terwijl bij redirected folders de gebruiker gewoon de mappen 'MyDocuments', 'Desktop', ... in File Explorer gebruikt. Bij homefolders is het dus duidelijker voor de gebruiker dat de data ergens anders dan lokaal wordt opgeslagen.

## Homefolders aanmaken

![](https://cdn.talentlms.com/it1education/1632331996_ADUC_homefolder.png?Policy=eyJTdGF0ZW1lbnQiOlt7IlJlc291cmNlIjoiaHR0cHM6XC9cL2Nkbi50YWxlbnRsbXMuY29tXC9pdDFlZHVjYXRpb25cLzE2MzIzMzE5OTZfQURVQ19ob21lZm9sZGVyLnBuZyIsIkNvbmRpdGlvbiI6eyJEYXRlTGVzc1RoYW4iOnsiQVdTOkVwb2NoVGltZSI6MTcxMTcxMzYwMH19fV19&Signature=KUIZJWbyCurHfkKAP93LHMznh6aZC8hq9qDTUwJkt3FMG2Ijg7cjEdWPJACL4dI8ULutfFVUFYPWu6Ls8pfWyadOfRtgye0%2Fc8%2FA5Eo3WH6Jlq9liKKOTvCwfn3XauBf9MP%2FVgpGWZBYZEe9Ui1GZK5jnAhlldPXoGgjyLWGp4mSDNMNjWp6CRPolgvRVjS7jl4m7%2FTajsmemH1aww8SpFcjGsP97FAm3Lg8es58GbMDjPUxa4XLSgiViuufw5K%2FgkJjcnwrejs%2FiZJmSX1tQLnozhMv-dns6l6XnY065f3KAHq2itwUOPNBrhamAFr5Mjvj30CRC0kXiOtS0hDNWw__&Key-Pair-Id=APKAJDCWVQTW4P3KI3XA)Het aanmaken van een homefolder is op zich niet zo veel verschillend van het aanmaken van userprofiles. We moeten ook hier eerst een gedeelde map aanmaken waarin de homefolders zullen bewaard worden en zorgen dat hierop de juiste rechten zijn toegekend. Dan voegen we bij de eigenschappen van de gebruiker nog een driveletter (bvb. "H") en een UNC-path toe:

\\IP-adres_server\shared_foldername\%username%

  

Het grootste verschil is dat een homefolder direct automatisch wordt aangemaakt zodra de configuratie van de shared folder, de rechten daarop en het UNC-pad bij de eigenschappen van de gebruiker in orde zijn. Inloggen door de gebruiker is niet vereist om deze 'persoonlijke' mapped drive aan te maken.